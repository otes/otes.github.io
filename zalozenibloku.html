<!DOCTYPE html><html> <head><meta charset="UTF-8"></head>

<h2>
Založení bloku
</h2>

<p>Pro způsob vyplňování papírových bloků jsme zatím nenašli žádný studijní materiál, který bychom mohli jednoduše přeložit, a tak se do vlastního návodu musíme pustit sami a budeme ho postupně zlepšovat. 
Protože návod není a nebude zdaleka úplný, doporučujeme při zakládání bloku vyhledat pomoc zkušenějšího člena spolku, který Vám s detaily poradí. Prozatím jsme to udělali takto:
</p>
<p>
Bloky a <a href="http://www.zelena-kancelar.cz/psaci-potreby/tuzky-grafitove-a-mechanicke-tuhy/tuzky-grafitove/tuzka-trojhranna-c1-europen-140700.html">tužky</a> jsou k dostání u Michala.  Svázané bloky se osvědčili jen v omezené míře a pomalu přecházíme na 
 <a href="http://papiry-do-tiskaren.heureka.cz/real-copy-a5-80-g-500-listu/">čisté papíry A5</a> doplněné o <a href="http://www.opaz.cz/klip-binder-kov-15-mm-barevny-ean020871Zn1ak09-skup2108.php">malé barevné svorky</a>.
</p>
<p>
Na volnou čelní stránku bloku jsme umístili logo a název spolku. O kresbu jsme požádali jednoho z nejmladších členů spolku. Dále jsme zapsali nápady z ostatních bloků a
<a href="https://otevrenyspolek.wordpress.com/2015/09/13/seznam-napadu/" target="_blank"> webu</a>. Jeden nápad na list. K nápadu jsme si vždy poznamenali potřebné informace, abychom byli později schopni správně prezentovat. Pokud jsme narazili na nápad, který nám přišel zmatený, přeskočili jsme ho. Některé nápady tedy zůstaly nezařazené, ale i pro ně jsme vytvořili na webu seznam. Pokud se rozhodnete některý z nich do svého bloku zařadit, napište o tom prosím <a href="https://otevrenyspolek.wordpress.com/2015/09/13/seznam-napadu/" target="_blank"> webmasterovi</a>. Tím byl náš blok připraven k použití.

</p>
</html>
