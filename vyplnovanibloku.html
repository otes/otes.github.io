<!DOCTYPE html><html> <head><meta charset="UTF-8"></head>

<h2>Vyplňování bloků</h2>

<p>
Nejdříve se podíváme na to jak k vyplňování bloku přistupovat. Chápejme to prosím asi takto, blok je  Vaše prezentační pomůcka a také prostor, kde si děláte poznámky. Tedy i přestože můžete blok předat při rozhovoru do rukou dotazovaného, nemělo by se k němu přistupovat jako k dotazníku a měli by jste zůstat aktivní při diskutování zapsaných nápadů. Proto si do bloku zapisujte jen tolik informací kolik nezbytně potřebujete. Na druhou stranu nemělo by se rozhodně jednat o výslech a dotazovaný by měl mít možnost psát a nahlížet do Vašeho bloku. Nahlížení musí být pohodlné, takže to spíše vypadá, že vy nahlížíte do bloku, který má před sebou dotazovaný, protože vy jeho obsah znáte mnohem lépe a můžete ho číst i převrácený. Někteří dotazovaní dávají přednost pokud do bloku píšete pouze Vy. V tom případě blok vytrvale přesouváme od sebe k dotazovanému. Při prezentaci tématu držíme blok tak, aby z něj dotazovaný mohl číst, při zapisovaní si blok krátce přesuneme k sobě. Při zapisování se nám může stát, že nevíme jak informaci do bloku vhodně poznamenat, napíšeme si ji do čistého bloku, který s sebou nosíme na ostatní poznámky, nebo do diáře.
</p>
<p>
Nyní nás bude zajímat náš přístup k dotazovanému. V ziskovém sektroru je poměrně běžná jistá míra nabubřelosti, která má zdůraznit, jak "výhodná" nabídka je před vámi a jak byste byli "hloupí" pokud ji nepřijmete. Tohoto přístupu se musíme vyvarovat. Pro spolek jsou nejdůležitější lidé, kteří se dokážou samostatně rozhodovat, nikoli lidé podléhající nátlaku. Tedy měli bychom se chovat především příjemně. Ctít a vážit si dotazovaného. Na spolku nám záleží, proto se nemusíte pokoušet skrývat váš drobný strach z negativní reakce. Je to přirozené, pokud Vám na něčem záleží. S negativní reakcí se budete čas od času setkávat, neměla by Vás však nijak ohrozit, pokud víte, že činíte jak nejlépe můžete a umíte.

</p>

</html>
