<!DOCTYPE html><html> <head><meta charset="UTF-8"></head>

<h2>Filosofie Otevřeného spolku</h2>

<p>Nečekejte prosím žádné složité názvosloví ani odkazy na další literaturu. Však pokud o ně máte zájem, neváhejte mne kontaktovat. I přes veškerou snahu, text bude pravděpodobně poněkud hutný a bude vyžadovat pomalejší čtení. Nejdríve si uklidíme naši mysl, stejně jako jakýkoli jiný pracovní prostor.
</p><p>
Představme si situaci, kdy samo vyřčení nějaké předpovědi zapříčiní přímo či nepřímo správnost této předpovědi. Například řeknu-li, že se do mne zamiluje Jana, změnil jsem tím názírání Jany na mne natolik, že má předpověd může být touto větou naplněna. A to i přesto, že bez vyřečení této předpovědi byla nesprávná, protože bych její pozornost jinak nikdy neupoutal. Říkejme tomu sebenaplňující předpověď.
</p><p>
Sebenaplňující předpověď se ovšem vztahuje i na zvláštní druhy předpovědí jako jsou doktríny, politiky, filosofie, hypotézy a vědecké teorie, včetně dnešní fyziky. A tím je všechny do jisté míry zpochybňuje, protože nám říká, že první část každé správné předpovědi je lidské rozhodnutí. 
</p><p>
První částí každé správné předpovědi je lidské rozhodnutí? Tedy pokud bych se rozhodl pro jinou předpověď byla by správná eště jiná předpověď? Ano jiná, ale rozhodně by to nemusela být ta, kterou jste řekl.
</p><p>
Pro novou předpověď, včetně filosofie se tedy musíme nejdříve rozhodnout. Tímto bychom měli mít počáteční úklid naší mysli za sebou. Vše staré je ve skříních, připraveno až budeme vědět, co používat a co vyhodit.
</p><p>
Je asi poměrně zbytečné se rozhodnout, že umíme létat, protože již mnozí před námi vyzkoušeli, že to na naši schopnost létat vliv pravděpodobně nemá. Avšak větší smysl můžeme spatřovat v rozhodnutí důležitých málo prozkoumaných otázek. Například způsob organizace veřejného života v obci. Můžeme se rozhodnout, že všichni si hrají jen na svém a obec nikoho nezajímá, zařídit se podle toho a následně to žít. Ale můžeme se také rozhodnout, že to tak nechceme a pokusíme se najít způsoby jak to zařídit, abychom hráli více spolu. V zásadě se tedy budeme chtít rozhodovat tak, aby nám naše rozhodnutí přinášela více štěstí a byla v rámci toho, co považujeme za proveditelné.
</p><p>

</p><p>
</p>


</html>
